<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/develop/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/develop/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>1.30. DE OFFICIO LEGATI.</title>
        <author ref="#RaymondOfPenyafort">Raymond Of Penyafort</author>
        <respStmt>
          <name xml:id="JW">Jeffrey C. Witt</name>
          <resp>TEI encoder</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>1.30. DE OFFICIO LEGATI.</title>
          <date when="2017-07-04">July 4, 2017</date>
        </edition>
      </editionStmt>
      <publicationStmt>
        <authority>
          <ref>SCTA</ref>
        </authority>
        <availability status="free">
          <p>Published under a <ref target="https://creativecommons.org/licenses/by/4.0">Creative
              Commons Attribution 4.0 International</ref>
          </p>
        </availability>
      </publicationStmt>
      <sourceDesc>
        <listWit>
          <witness xml:id="R" n="Rome1582">Friedberg 1879 Volume 2</witness>
          <witness xml:id="Fb" n="Friedberg1879b">Friedberg 1879 Volume 2</witness>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/master/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2017-07-24" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="cice-l1t30">
        <head xml:id="cice-l1t30-Hd1e105">1.30. DE OFFICIO LEGATI.</head>
        <div xml:id="cice-l1t30-Dd1e108">
          <head xml:id="cice-l1t30-Hd1e110">CAP. I.</head>

          <p xml:id="cice-l1t30-d1e113">Legatus Papa etiam per simplicem querelam adiri potest.</p>
          <p xml:id="cice-l1t30-d1e116">Alexander III. universis Suffraganeis Cantuariensis ecclesiae.</p>
          <p xml:id="cice-l1t30-d1e119">Quum non ignoretis, venerabilem fratrem nostrum Cantuariensem archiepiscopum vobis non
            solum metropolitico, sed etiam legationis iure praeesse, †mirabile satis est, quod
            quidam vestrum, sicut audivimus, asseverare praesumunt, quod idem archiepiscopus nullam
            causam de episcopatibus vestris sive metropoleos sive legationis iure debeat audire,
            nisi per appellationem ad ipsum deferatur. Sane licet forte idem archiepiscopus
            metropolitico iure audire non debeat causas de episcopatibus vestris, nisi per
            appellationem deferantur ad eum, legationis tamen obtentu universas causas de ipsis
            episcopatibus, quae per appellationem vel querimoniam aliquorum perveniunt ad suam
            audientiam, audire potest et debet, sicut qui in provincia sua vices nostras gerere
            comprobatur. Mandamus itaque et praecipimus, ut causas quae de episcopatibus vestris ad
            eundem archiepiscopum proferuntur, eius iudicio relinquatis nec quemlibet clericum vel
            laicum vestrae iurisdictionis deterrere vel impedire tentetis, quominus causam ad
            praefatum Archiepiscopum, si voluerit, possit transferre.</p>
        </div>
        <div xml:id="cice-l1t30-Dd1e123">
          <head xml:id="cice-l1t30-Hd1e125">CAP. II.</head>
          <p xml:id="cice-l1t30-d1e128">De causa specialiter delegata a Papa legatus se intromittere non potest.</p>
          <p xml:id="cice-l1t30-d1e131">Coelestinus III.</p>
          <p xml:id="cice-l1t30-d1e134">Studuisti a nobis quaerere utrum de causa, quam alicui delegamus, alius, qui sit
            generalis in provincia legatus, vel ante cognitionem, vel postea cognoscere valeat, vel
            commissionis nostrae processum, quem iudici delegato transmittimus, taliter impedire.
            Hanc itaque dubitationem de animo tuo amputare volentes Respondemus, quod, quum mandatum
            speciale derogat generali, legatus commissionem alii vel aliis factam specialiter
            impedire non debet nec potest, unde, et si secundum formam expressam mandati nostri
            sententia iam fuerit promulgata, non poterit ipse legatus, nisi super hoc mandatum
            speciale receperit, eam quomodolibet irritare. Ipsam tamen, si rationabiliter lata
            fuerit, confirmare valebit et exsecutioni mandare.</p>
          <p xml:id="cice-l1t30-d1e137">alius, nullus, solus, totus, ullus, unus ---&gt; -ius (gen.); -i (dat.) alter,
            alterius; neuter, -trius; uter, -trius</p>
        </div>
        <div xml:id="cice-l1t30-Dd1e141">
          <head xml:id="cice-l1t30-Hd1e143">CAP. III.</head>
          <p xml:id="cice-l1t30-d1e146">Legatus etiam de latere ex generali legatione non potest transferre episcopos, vel unam
            ecclesiam cathedralem alteri subiicere, et alteri concedere ius primatiae, vel duos
            episcopatus unire, vel unum dividere; excommunicatos tamen propter manuum iniectionem in
            clericos absolvere potest. Hoc dicit cum c. seq.</p>
          <p xml:id="cice-l1t30-d1e149">Innocentius III. tit. sancti Laurentii in Lucina Presbytero cardinali, sedis
            apostolicae Legato.</p>
          <p xml:id="cice-l1t30-d1e152">Nisi specialis illa dilectio, quam ad personam tuam habuimus et habemus, iustum, immo
            iustissimum motum animi nostri temperaret, poena docente cognosceres, quantum in
            personam tuam excesseris, quantumcunquae in Romanam ecclesiam deliqueris, matrem tuam,
            quae quum te nutriverit et exaltaverit, tu eam penitus sprevisse videris, qui spretis
            canonicis sanctionibus et consuetudine generali, motu proprio praesumpsisti, quod nec
            factum fuit, nec auditum, venerabilem fratrem nostrum Troianum episcopum regni Siciliae
            cancellarium praeter speciale mandatum nostrum de Troiana ecclesia ad Panormitanam de
            facto, quia de iure non potuisti, transferre. [Sane etc. cf. c. 3. de usu et auct. pall.
            I. 8.]</p>
        </div>
        <div xml:id="cice-l1t30-Dd1e156">
          <head xml:id="cice-l1t30-Hd1e158">CAP. IV.</head>
          <p xml:id="cice-l1t30-d1e161">Summatum fuit supra in cap. praecedenti.</p>
          <p xml:id="cice-l1t30-d1e164">Idem eidem.</p>
          <p xml:id="cice-l1t30-d1e167">Quod translationem †pontificis de Troiano episcopatu ad Panormitanam metropolim a te
            factam nolumus ratam habere, zelus utique non amaritudinis, sed rectitudinis nos
            induxit, quia, Licet in regno Siciliae generalis sit tibi commissa legatio, ad ea tamen
            sine speciali mandato nostro non debuisti manus extendere, quae in signum privilegii
            singularis sunt tantum summo Pontifici reservata. Tamen Et si quaedam ex his, quae de
            speciali concessione saepe fuere legatis indulta, ut illorum videlicet absolutio, qui
            propter sacrilegas manuum iniectiones in clericos, incidunt in canonem promulgatae
            sententiae, videantur ex ipso legationis officio iam licere legatis, an existimas, quia
            vices nostras tanquam legato tibi commisimus exsequendas, quod Panormitanam ecclesiam
            posses subiicere Messanensi, ut illam praeficeres isti, concesso sibi privilegio
            primatiae? An putas, ex eadem causa tibi licere, duos episcopatus unire, vel unum
            dividere sine licentia speciali? Non ergo in eius odium, vel ad iniuriam tui reputes
            esse factum, sed ut privilegium Petri maneat inconcussum, quum et felicis memoriae
            Alexander Papa, praedecessor noster, quasi simile fecerit, obviando praesumptioni
            legati, quem in Hispaniam destinarat, volenti simile attentare. [Super eo vero etc. cf.
            c. 11. de temp. ord. I. 11.]</p>
        </div>
        <div xml:id="cice-l1t30-Dd1e172">
          <head xml:id="cice-l1t30-Hd1e174">CAP. V.</head>
          <p xml:id="cice-l1t30-d1e177">Ex quo legatus retulit causam Papae, illius desinit esse iudex.</p>
          <p xml:id="cice-l1t30-d1e180">Idem Bononiensi Episcopo et M. Capellano, Subdiacono nostro.</p>
          <p xml:id="cice-l1t30-d1e183">Licet Tranenses canonici ab initio dissensissent, tandem tamen omnes unanimiter
            consenserunt, dilectum filium G. fratrem Cassinensis abbatis in archiepiscopum
            eligentes, cuius electionem venerabilis frater noster Portuensis episcopus, tunc
            apostolicae sedis legatus, examinari praecepit, †et examinationem redactam in scriptis
            fecit sigillis dilectorum filiorum archidiaconi et magistri Petrarchae muniri, cum suo
            quoque sigillo ad sedem apostolicam transmittendam. Literas quoque suas nobis pro dicto
            fratre Cassinensis abbatis deprecatorias destinavit, quas cum decreto electionis omnium
            canonicorum subscriptionibus roborato, nec non et literis suffraganeorum et populi, tres
            de canonicis Tranensis ecclesiae, ab universo capitulo destinati, nobis humiliter
            praesentarunt, petentes electionem canonicam de persona idonea celebratam auctoritate
            apostolica confirmari. Nos autem ad maiorem cautelam a praedictis canonicis in
            iuramentum recepimus, non a nobis exactum, sed ab ipsis oblatum, et factum electionis,
            sicut est et moris et iuris, examinavimus diligenter. Interim vero Nuncius praefati
            Cassinensis abbatis suas nobis literas praesentavit, gravem contra iam dictum legatum
            querimoniam continentes, quod, postquam electionem examinaverat, et eam ad nostrae
            deliberationis examen transtulerat, nunciis iam directis, iterum electionem eandem
            malitiose nimis examinare praesumpsit. †Unde petebat per viros idoneos suspicione
            carentes de ipso facto diligenter inquiri. Quumque praefatus supervenisset episcopus, et
            ea, quae gesta sunt, intellexissemus ab ipso, De communi consilio fratrum nostrorum
            examinationem secundam, tanquam a non suo iudice factam, postquam negotium ad nostrum
            fuerat translatum examen, censuimus irritam et inanem. [Quia tamen etc. Dat. Lat. VIII.
            Kal. Iul. 1202.]</p>
        </div>
        <div xml:id="cice-l1t30-Dd1e187">
          <head xml:id="cice-l1t30-Hd1e189">CAP. VI.</head>
          <p xml:id="cice-l1t30-d1e192">Legatus de latere confert beneficium vacans, licet illud spectet ad praesentationem
            alicuius clerici. Hoc dicit et est casus notabilis.</p>
          <p xml:id="cice-l1t30-d1e195">Idem sancti P. et sancti Leonis Abbatibus, et R. archidiacono Tullensibus.</p>
          <p xml:id="cice-l1t30-d1e198">Dilectus filius R. Metensis canonicus nobis humiliter intimavit, quod, quum venerabilis
            frater noster Praenestinus episcopus, apostolicae sedis legatus, ecclesiam sancti
            Trudonis ad resignationem proprii pastoris in manibus eius factam liberaliter
            contulisset eidem, dilectus filius B. Metensis archidiaconus, ad quem illius ecclesiae
            praesentatio pertinebat, asserens, quod eodem inconsulto conferri non potuit a legato,
            donationi eius minus rationabiliter se opponens, canonicum ipsum super eadem ecclesia
            indebite molestare praesumit. Quum igitur plus iuris habeat in concessione praelatus,
            quam in praesentatione patronus, nec praeiudicetur praelato, si quando per apostolicae
            sedis legatum eo inconsulto ecclesia concedatur, discretioni vestrae per apostolica
            scripta mandamus quatenus dictum archidiaconum, ut ab eius super hoc indebita
            molestatione desistat, monitione praemissa per censuram ecclesiasticam appellatione
            remota cogatis. [Nullis literis etc. Dat. Anagniae X. Kal. Mart. Ao. VI. 1204.]</p>
        </div>
        <div xml:id="cice-l1t30-Dd1e202">
          <head xml:id="cice-l1t30-Hd1e204">CAP. VII.</head>
          <p xml:id="cice-l1t30-d1e207">Legatus in pluribus locis potest in quolibet dictorum locorum iurisdictionem suam
            exercere ita, quod facta unius loci potest in alio explicare. Hoc dicit Panorm.</p>
          <p xml:id="cice-l1t30-d1e210">Idem illustri Regi Francorum.</p>
          <p xml:id="cice-l1t30-d1e213">Novit ille, qui nihil ignorat, quod regiae sublimitati (Et infra:) Ex parte tua
            querimoniam accepimus, videlicet quod, quum tibi legatus esset certa ratione suspectus,
            post appellationem ad nos interpositam extra fines regni Francorum in terram tuam
            interdicti sententiam promulgavit. †Qui etiam in animam tuam promiserunt et obtulerunt
            iurare, quod tu coram legatis et delegatis nostris super hoc negotio stabis iuri, et
            quod propter huiusmodi negotium nec per nos, nec per alium fueris ex parte nostra
            citatus, ut iuri pareres, praedictam petens sententiam recepta huiusmodi cautione
            relaxari. Ceterum ad ea, quae contra cardinalem obiecerant, et eis respondimus, et Tuae
            magnificentiae respondemus, quod etsi fines regni Francorum exierat, nondum tamen fuerat
            terminos suae legationis egressus, quum non solum in regno Francorum, sed in Viennensi,
            Lugdunensi et Bisuntinensi provinciis iniunctam sibi a nobis legationis sollicitudinem
            suscepisset.</p>
        </div>
        <div xml:id="cice-l1t30-Dd1e217">
          <head xml:id="cice-l1t30-Hd1e219">CAP. VIII.</head>
          <p xml:id="cice-l1t30-d1e222">Praesente legato de latere minor legatus exsecutionem officii sui dimittere debet.</p>
          <p xml:id="cice-l1t30-d1e225">Gregorius IX. Patriarchae Hierosolymitano.</p>
          <p xml:id="cice-l1t30-d1e228">Volentes (Et infra:) Fraternitati tuae legationis officium in provincia tua duximus
            committendum, ita tamen, quod, si legatum ad partes illas de latere nostro contigerit
            destinari, exsecutionem ipsius officii, quamdiu legatus ipse ibi fuerit, pro sedis
            apostolicae reverentia omnino dimittas.</p>
        </div>
        <div xml:id="cice-l1t30-Dd1e232">
          <head xml:id="cice-l1t30-Hd1e234">CAP. IX.</head>
          <p xml:id="cice-l1t30-d1e237">Legatus, non de latere sed ratione personae, extra provinciam sibi decretam absolvere
            nequit excommunicatos pro iniectione manuum in clericos, nec etiam in provincia, si
            tales excommunicati aliunde veniant. Legatus vero ratione dignitatis nullos tales
            absolvit. H. d. secundum communem intellectum.</p>
          <p xml:id="cice-l1t30-d1e240">Idem.</p>
          <p xml:id="cice-l1t30-d1e243">Excommunicatis pro iniectione manuum violenta ecclesiae Romanae legati, qui de ipsius
            latere non mittuntur, extra provinciam sibi commissam, vel ibidem, si huiusmodi manuum
            iniectores illuc contingat aliunde accedere, et qui ecclesiarum suarum praetextu
            legationibus sibi vendicant dignitatem, etiam subditis, quamvis in provincia sua
            exsistentes, beneficium absolutionis impertiri non possunt, nisi de speciali gratia
            illis et istis amplius a sede apostolica concedatur.</p>
        </div>
        <div xml:id="cice-l1t30-Dd1e247">
          <head xml:id="cice-l1t30-Hd1e249">CAP. X.</head>
          <p xml:id="cice-l1t30-d1e252">Durant legati statuta etiam legatione finita, finitur tamen sui delegati iurisdictio,
            si citatio non praecessit.</p>
          <p xml:id="cice-l1t30-d1e255">Idem.</p>
          <p xml:id="cice-l1t30-d1e258">Nemini dubium esse volumus, quin legatorum sedis apostolicae statuta edita in provincia
            sibi commissa durent tanquam perpetua, licet eandem postmodum sint egressi; secus autem,
            si causas duxerint aliquibus delegandas, quum iurisdictio istorum exspiret, si ante
            illorum discessum horum citatio non praecessit.</p>
        </div>
      </div>
    </body>
  </text>
</TEI>