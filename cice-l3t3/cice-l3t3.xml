<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/develop/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/develop/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>3.03. DE CLERICIS CONIUGATIS.</title>
        <author ref="#RaymondOfPenyafort">Raymond Of Penyafort</author>
        <respStmt>
          <name xml:id="JW">Jeffrey C. Witt</name>
          <resp>TEI encoder</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>3.03. DE CLERICIS CONIUGATIS.</title>
          <date when="2017-07-04">July 4, 2017</date>
        </edition>
      </editionStmt>
      <publicationStmt>
        <authority>
          <ref>SCTA</ref>
        </authority>
        <availability status="free">
          <p>Published under a <ref target="https://creativecommons.org/licenses/by/4.0">Creative
              Commons Attribution 4.0 International</ref>
          </p>
        </availability>
      </publicationStmt>
      <sourceDesc>
        <listWit>
          <witness xml:id="R" n="Rome1582">1582 correctores Romani edition.</witness>
          <witness xml:id="Fb" n="Friedberg1879b">Friedberg 1879 Volume 2</witness>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/master/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2017-07-24" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="cice-l3t3">
        <head xml:id="cice-l3t3-Hd1e105">3.03. DE CLERICIS CONIUGATIS.</head>
        <div xml:id="cice-l3t3-Dd1e108">
          <head xml:id="cice-l3t3-Hd1e110"> CAP. I.</head>

          <head xml:id="cice-l3t3-d1e113" type="question-title">Matrimonium contractum per clericum exsistentem in sacris non tenet; secus in
            minoribus; sed tunc cogitur dimittere beneficium.</head>
          <p xml:id="cice-l3t3-d1e116">Alexander III.</p>
          <p xml:id="cice-l3t3-d1e119">Si qui autem clericorum ipsorum infra subdiaconatum acceperint uxores, ipsos ad
            relinquenda beneficia ecclesiastica, si qua habent, et retinendas uxores suas
            districtione ecclesiastica compellatis. Sed si forte in subdiaconatu et aliis
            superioribus ordinibus uxores accepisse noscuntur, eos uxores dimittere, et poenitentiam
            agere de commisso auctoritate nostra per suspensionis et excommunicationis sententiam
            appellatione postposita compellere procuretis.</p>
        </div>
        <div xml:id="cice-l3t3-Dd1e123">
          <head xml:id="cice-l3t3-Hd1e125">CAP. II.</head>
          <head xml:id="cice-l3t3-d1e128" type="question-title">Coniugatus ad administrationem et ad ordinem ecclesiasticum vel beneficium non
            promovetur, nisi castitatem promittat, et non sit bigamus.</head>
          <p xml:id="cice-l3t3-d1e131">Idem Herfordensi Episcopo.</p>
          <p xml:id="cice-l3t3-d1e134">Sane †de clericis inferiorum ordinum, qui in coniugio constituti diu ecclesiastica
            beneficia ex concessione praedecessorum tuorum habuerunt, a quibus sine magno discrimine
            ac effusione sanguinis non possunt privari, fraternitati tuae id duximus respondendum,
            ut, quia ibi natio et gens barbara et multitudo in causa est, eos sub dissimulatione
            sustineas ecclesiastica beneficia tamdiu habita possidere; Provideas attentius, ne
            deinceps clericus coniugatus ad ecclesiastica beneficia, vel sacros ordines aut
            administrationes ecclesiasticas admittatur, nisi forte castitatem voveret perpetuam, et
            qui unicam et virginem habuisset uxorem.</p>
        </div>
        <div xml:id="cice-l3t3-Dd1e138">
          <head xml:id="cice-l3t3-Hd1e140">CAP. III.</head>
          <head xml:id="cice-l3t3-d1e143" type="question-title">Si clericus in minoribus beneficiatus matrimonium contrahat, privatur beneficio, et
            quod dedit ecclesiae sibi restituitur. H. d. et in hoc ultimo est casus not. et multum
            allegabilis.</head>
          <p xml:id="cice-l3t3-d1e146">Idem Verulanensi Episcopo.</p>
          <p xml:id="cice-l3t3-d1e149">Quod a te (Et infra:) De cetero, quia fraternitatis tuae quaerit industria, Utrum
            clerici infra subdiaconatus ordinem constituti, qui carnis devicti vitio continere non
            valentes uxores accipiunt, ecclesiastico beneficio canonice debeant spoliari: id volumus
            te indubitata veritate tenere, quod, quum simul voluptatibus et carnalibus desideriis,
            ac divinis et ecclesiasticis obsequiis vacare non valeant, ob immunditiam suam
            ecclesiasticis sacramentis indigni tractandis, et ecclesiasticis procul dubio beneficiis
            sunt privandi. Sane si ecclesiis, quibus intitulati fuerant, de possessionibus aut aliis
            bonis suis aliqua contulisse noscuntur, quum ab earundem ecclesiarum ministerio fuerint
            et beneficio sequestrati, ad ipsos recta via dominium ac proprietas libere debent et
            absque ulla contradictione redire.</p>
        </div>
        <div xml:id="cice-l3t3-Dd1e153">
          <head xml:id="cice-l3t3-Hd1e155">CAP. IV.</head>
          <head xml:id="cice-l3t3-d1e158" type="question-title">Peracta poenitentia dispensant episcopi cum sacerdotibus, qui matrimonium de facto
            contraxerunt.</head>
          <p xml:id="cice-l3t3-d1e161">Idem.</p>
          <p xml:id="cice-l3t3-d1e164">Sane sacerdotes illi, qui nuptias contrahunt, quae non nuptiae, sed contubernia sunt
            potius nuncupanda, post longam poenitentiam et vitam laudabilem continentes officio suo
            restitui poterunt, et ex indulgentia sui episcopi eius exsecutionem habere.</p>
        </div>
        <div xml:id="cice-l3t3-Dd1e169">
          <head xml:id="cice-l3t3-Hd1e171">CAP. V.</head>
          <head xml:id="cice-l3t3-d1e174" type="question-title">Auferenda sunt clerico beneficia, quae habebat tempore contracti matrimonii; collata
            vero postmodum scienter per episcopum per eundem auferri non possunt, sed per
            superiorem. H. d.</head>
          <p xml:id="cice-l3t3-d1e177">Innocentius III. Norvicensi Episcopo.</p>
          <p xml:id="cice-l3t3-d1e180">Diversis fallaciis †circumventi Deo et mammonea famulari conantur, quum tamen secundum
            evangelicam veritatem nemo possit duobus dominis deservire, quoniam, si unum dilexerit,
            alium habebit exosum, aut uno contempto alium sustinebit. Accepimus autem, quod quidam
            clerici tuae dioecesis, qui solenniter in conspectu ecclesiae matrimonium contraxerunt,
            ecclesiastica beneficia detinere contendunt, in quorum conversatione cithara cum
            psalterio male concordat. Quum ergo vir cogitet, quomodo placere possit uxori, et ideo
            minus quae Dei sunt valeat cogitare, quum quasi divisus in duo plenam sui non habeat
            potestatem, ut ei, a quo stipendium recipit, plenius famuletur, fraternitati tuae
            auctoritate praesentium mandamus, quatenus huiusmodi clericos beneficiis ecclesiasticis,
            quae in tua dioecesi sunt adepti, auctoritate nostra suffultus prives appellatione
            remota, praesertim quum rerum ecclesiasticarum substantia per tales soleat deperire;
            nisi forte tu talibus scienter contuleris ecclesiastica beneficia, quibus eos non per
            te, sed per superiorem decernimus spoliandos. [Nulli ergo etc. Dat. Ferentini Xll. Kal.
            Iul. 1203.]</p>
        </div>
        <div xml:id="cice-l3t3-Dd1e184">
          <head xml:id="cice-l3t3-Hd1e186">CAP. VI.</head>
          <head xml:id="cice-l3t3-d1e189" type="question-title">Filius sacerdotis Graeci, ex uxore genitus, licite inter Latinos promovetur, si
            scandalum non obsistat. H. d. et est casus notabilis.</head>
          <p xml:id="cice-l3t3-d1e192">Idem Archerontino Archiepiscopo.</p>
          <p xml:id="cice-l3t3-d1e195">Quum olim ad nostram audientiam pervenisset, quod canonici Anglorienses dilectum filium
            cantorem Tricaricensem sibi elegerant in pastorem, †tibi dedimus in mandatis, ut,
            examinata electione diligentius et persona, si electionem canonicam et personam idoneam
            invenires, electionem ipsam auctoritate apostolica confirmares, sicut metropolitanus in
            ceteris processurus. Licet autem tibi de forma electionis canonicae ac idoneitate
            personae in aliis constitisset, movit te tamen, et ad nos consulendos induxit, quod,
            quum pater eius Graecus fuerit, et iuxta ritum Graecorum uxorem duxerit in minoribus
            ordinibus constitutus, cantorem ipsum ex uxore legitima in sacerdotio suscepisset. Nos
            igitur attendentes, quod orientalis ecclesia votum continentiae non admisit, quoniam
            orientales in minoribus ordinibus contrahunt, et in superioribus utuntur matrimonio iam
            contracto, fraternitati tuae per apostolica scripta mandamus, quatenus, nisi pro eo,
            quod inter Latinos Graeci huiusmodi conversantur, regionis consuetudo repugnet, si aliud
            canonicum non obsistat, ad confirmationem et consecrationem eiusdem cantoris sine
            dubitatione procedas. [Dat. Ferentini Non. Sept. 1203.]</p>
        </div>
        <div xml:id="cice-l3t3-Dd1e199">
          <head xml:id="cice-l3t3-Hd1e201">CAP. VII.</head>
          <head xml:id="cice-l3t3-d1e204" type="question-title">Clericus coniugatus non beneficiatus non cogitur deferre tonsuram.</head>
          <p xml:id="cice-l3t3-d1e207">Idem Episcopo Pictaviensi.</p>
          <p xml:id="cice-l3t3-d1e210">Ioannes filius A. nobis conquerendo monstravit, quod tu eum, quanquam iam dudum uxorem
            legitimam duxerit, et filios et filias susceperit ex eadem, pro eo, quod prius in
            acolythum fuerat ordinatus, compellere niteris, ut tonsuram deferat clericalem, ex qua
            inter ipsum et uxorem suam posset scandalum generari, quum de consuetudine terrae tuae
            clerici uxorati non cogantur inviti portare tonsuram. Quoniam igitur virum oportet,
            quomodo uxori placeat, cogitare, et idem etiam tonsuratus non potest privilegio
            clericali gaudere, praesentium auctoritate mandamus, quatenus ipsum super tonsuratione
            huiusmodi de cetero non molestes, dummodo nullum percipiat beneficium ecclesiasticum,
            cuius ratione teneatur clericalem deferre tonsuram, quia, quum eum oporteat saecularibus
            negotiis immisceri, tonsura ipsius saecularia exercentis videretur profecto in
            ministerii nostri vituperium redundare.</p>
        </div>
        <div xml:id="cice-l3t3-Dd1e214">
          <head xml:id="cice-l3t3-Hd1e216">CAP. VIII.</head>
          <head xml:id="cice-l3t3-d1e219" type="question-title">Uxorati non admittuntur ad ecclesiasticas dignitates, et coguntur dimittere quas
            habent.</head>
          <p xml:id="cice-l3t3-d1e222">Idem.</p>
          <p xml:id="cice-l3t3-d1e225">Quum decorem (Et infra: [cf. c. 15. de fil. presb. I. 15.]) Eos, qui sunt publice
            uxorati, non admittatis de cetero ad ecclesiasticas dignitates, dimissis ab eis, quas
            non possunt sine pravo exemplo et gravi scandalo retinere. Filiis quoque etc. (cf. c.
            15. de fil. presb. I. 15.) [Dat. Rom. ap. S. Petr. VI. Id. Ian. Ao. IX. 1207.]</p>
        </div>
        <div xml:id="cice-l3t3-Dd1e229">
          <head xml:id="cice-l3t3-Hd1e231">CAP. IX.</head>
          <head xml:id="cice-l3t3-d1e234" type="question-title">Clerici coniugati in rebus suis non gaudent privilegio clericali.</head>
          <p xml:id="cice-l3t3-d1e237">Honorius III. H. quondam Reginae Anglorum.</p>
          <p xml:id="cice-l3t3-d1e240">Ex parte tua fuit propositum coram nobis, quod nonnulli literati terrae tuae, habitu et
            tonsura clericali relictis, publice ducunt uxores, †de his, quae huius mundi sunt
            solliciti, et quomodo uxoribus placeant, exsistentes, qui, licet negotiationibus et
            aliis saecularibus insistant negotiis, ut tamen consuetis iustitiis et debitis obsequiis
            te defraudent, tonsuram resumunt abiectam, †qua ipsius praetextu ab huiusmodi ut clerici
            excusentur, quanquam non militent Domino, sed potius mundo, ut ceteri uxorati. Quidam
            etiam accepta prima tonsura similiter contrahunt, et eandem tonsuram deferunt, ut eodem
            praetextu excusari valeant a praedictis, †et venerabilis frater episcopus et dilecti
            filii decanus, archidiaconus et capitulum Cenomanenses ipsos tanquam clericos in
            subtractione servitiorum tuorum fovere nituntur in tuum praeiudicium et gravamen. Quum
            igitur reddenda sint quae sunt Caesaris Caesari, et quae sunt Dei Deo, et publice
            uxorati viri ecclesiastici non exsistant, dum se sic saecularibus negotiis implicant,
            aequanimiter duximus tolerandum, si a talibus iustitias debitas velut ab aliis uxoratis
            exigas et servitia consueta, et recipias ab eisdem quum tonsura quam non obtentu
            religionis sed in fraudem subtrahendi servitia resumpsisse vel accepisse videntur in his
            sibi non debeat patrocinium impertiri.</p>
        </div>
        <div xml:id="cice-l3t3-Dd1e244">
          <head xml:id="cice-l3t3-Hd1e246">CAP. X.</head>
          <head xml:id="cice-l3t3-d1e249" type="question-title">Si clericus in minoribus militet, non est cogendus deferre tonsuram vel habitum
            clericalem.</head>
          <p xml:id="cice-l3t3-d1e252">Idem.</p>
          <p xml:id="cice-l3t3-d1e255">Ut consultationi tuae breviter satisfiat, respondemus, quod R. miles tuae dioecesis,
            qui, sicut tibi humiliter est confessus, olim, quum in minori esset constitutus aetate,
            quum modicum sciret legere vel cantare, tonsuram tantum et coronam clericalem assumpsit,
            quam gestare inter milites et laicos erubescit, non est cogendus deferre habitum
            clericalem.</p>
        </div>
      </div>
    </body>
  </text>
</TEI>