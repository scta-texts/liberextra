<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/develop/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/develop/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>3.13. DE REBUS ECCLESIAE ALIENANDIS VEL NON.</title>
        <author ref="#RaymondOfPenyafort">Raymond Of Penyafort</author>
        <respStmt>
          <name xml:id="JW">Jeffrey C. Witt</name>
          <resp>TEI encoder</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>3.13. DE REBUS ECCLESIAE ALIENANDIS VEL NON.</title>
          <date when="2017-07-04">July 4, 2017</date>
        </edition>
      </editionStmt>
      <publicationStmt>
        <authority>
          <ref>SCTA</ref>
        </authority>
        <availability status="free">
          <p>Published under a <ref target="https://creativecommons.org/licenses/by/4.0">Creative
              Commons Attribution 4.0 International</ref>
          </p>
        </availability>
      </publicationStmt>
      <sourceDesc>
        <listWit>
          <witness xml:id="R" n="Rome1582">1582 correctores Romani edition.</witness>
          <witness xml:id="Fb" n="Friedberg1879b">Friedberg 1879 Volume 2</witness>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/master/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2017-07-24" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="cice-l3t13">
        <head xml:id="cice-l3t13-Hd1e105">3.13. DE REBUS ECCLESIAE ALIENANDIS VEL NON.</head>

        <div xml:id="cice-l3t13-Dd1e108">
          <head xml:id="cice-l3t13-Hd1e110">CAP. I.</head>
          <p xml:id="cice-l3t13-d1e113">Non potest praelatus res unius ecclesiae alteri dare, nec invicem res illas commutare,
            sine ambarum consensu.</p>
          <p xml:id="cice-l3t13-d1e116">Ex concilio Lugdunensi IV.</p>
          <p xml:id="cice-l3t13-d1e119">Non licet episcopo vel abbati terram unius ecclesiae vertere ad aliam, quamvis ambae in
            eius sint potestate; tamen, si commutare voluerit terras earum, cum consensu ambarum
            partium faciat.</p>
        </div>
        <div xml:id="cice-l3t13-Dd1e123">
          <head xml:id="cice-l3t13-Hd1e125">CAP. II.</head>
          <p xml:id="cice-l3t13-d1e128">Principes saeculares res ecclesiae donare non possunt, et qui ab eis recipiunt,
            excommunicantur, et perdunt omnia, quae ab ecclesia alias legitime obtinebant. H. d.
            secundum unum intellectum, qui satis placet.</p>
          <p xml:id="cice-l3t13-d1e131">Ex eodem.</p>
          <p xml:id="cice-l3t13-d1e134">Qui res ecclesiae petunt a regibus, et horrendae cupiditatis impulsu egentium
            substantiam rapiunt, irrita habeantur quae obtinent, et a communione ecclesiae, cuius
            facultatem auferre cupiunt, excludantur.</p>
        </div>
        <div xml:id="cice-l3t13-Dd1e138">
          <head xml:id="cice-l3t13-Hd1e140">CAP. III.</head>
          <p xml:id="cice-l3t13-d1e143">Rector ecclesiae, qui dat ecclesiae rem duplae aestimationis, servos ecclesiae
            manumittere potest; ipse tamen manumissus et eius posteri erunt sub patrocinio
            ecclesiae. Ita communiter summatur, tamen non placet Panorm. id, quod dicitur de
            aestimatione.</p>
          <p xml:id="cice-l3t13-d1e146">Ex concilio Toletano.</p>
          <p xml:id="cice-l3t13-d1e149">Consensus totius concilii diffinivit, ut sacerdotes, qui aut aliquid ecclesiae suae
            relinquunt, aut nihil habentes aliqua tamen praedia vel familias ecclesiis suis
            acquirunt, liceat illis aliquos de familia eiusdem ecclesiae manumittere iuxta rei
            collatae modum, quem antiqui canones decreverunt, ita, ut cum peculio et posteritate sua
            ingenui sub patrocinio ecclesiae maneant, utilitates iniunctas sibi iuxta quod poterunt
            prosequentes.</p>
        </div>
        <div xml:id="cice-l3t13-Dd1e153">
          <head xml:id="cice-l3t13-Hd1e155">CAP. IV.</head>
          <p xml:id="cice-l3t13-d1e158">Si praelatus nil de suo dans ecclesiae servum ecclesiae manumittit, non tenet
            manumissio.</p>
          <p xml:id="cice-l3t13-d1e161">Ex eodem.</p>
          <p xml:id="cice-l3t13-d1e164">Episcopi, qui nihil ex proprio suo ecclesiae Christi conferunt, [hanc divinam
            sententiam metuant et] liberos ex famulis ecclesiae ad condemnationem suam facere non
            praesumant. Impium est enim, ut qui res suas ecclesiae Christi non attulerit damnum
            inferat et ius ecclesiae alienare intendat. Tales igitur liberos successor episcopus
            absque aliqua oppositione ad ius ecclesiae revocabit, [quia eos non aequitas, sed
            improbitas absolvit.]</p>
        </div>
        <div xml:id="cice-l3t13-Dd1e169">
          <head xml:id="cice-l3t13-Hd1e171">CAP. V.</head>
          <p xml:id="cice-l3t13-d1e174">Res ecclesiae alienari non debent.</p>
          <p xml:id="cice-l3t13-d1e177">Ex concilio apud Silvanectim.</p>
          <p xml:id="cice-l3t13-d1e180">Nulli liceat alienare rem immobilem ecclesiae suae, sive domum sive agrum, sive hortum
            sive rusticum mancipium [vel panes civiles,] neque creditoribus specialis hypothecae
            titulo obligare. Alienationis autem verbum continet conditionem, donationem,
            venditionem, permutationem et emphyteusis perpetuum contractum. Unde omnes [omnino]
            sacerdotes ab huiusmodi alienatione abstineant, poenas timentes, quas Leonina
            constitutio comminatur.</p>
        </div>
        <div xml:id="cice-l3t13-Dd1e184">
          <head xml:id="cice-l3t13-Hd1e186">CAP. VI.</head>
          <p xml:id="cice-l3t13-d1e189">Alienatio de rebus ecclesiae facta non tenet, et alienatores, nisi rem restituant,
            excommunicantur, et quilibet clericus potest contradicere, et rem cum fructibus
            repetere. H. d. et est textus notabilis, et quotidie allegatur.</p>
          <p xml:id="cice-l3t13-d1e192">Symmachus Papa.</p>
          <p xml:id="cice-l3t13-d1e195">Si quis presbyterorum, diaconorum seu defensorum alienanti praedium ecclesiae
            subscripserit, quo iratus Deus animas percutit anathemate feriatur, servata, quam
            praemisimus, in alienatorem vindicta; nisi forte et alienator, dum repetit, et qui
            acceperit celeri restitutione sibi prospexerint. Quod si minore animae suae cura
            remedium oblatum forte neglexerint, praeter poenam, super hoc adscriptam, confectum
            exinde documentum viribus, quamvis ab initio nullas habuerit, vacuetur. Sed etiam licet
            quibuscunque ecclesiasticis personis vocem contradictionis offerre, et ut cum fructibus
            possint alienata reposcere, et ecclesiastica auctoritate fulciri. Huius autem constituti
            legem in apostolica tantum volumus sede servari, universis ecclesiis per provincias quae
            proposito religionis convenire rectores earum viderint more servato.</p>
        </div>
        <div xml:id="cice-l3t13-Dd1e199">
          <head xml:id="cice-l3t13-Hd1e201">CAP. VII.</head>
          <p xml:id="cice-l3t13-d1e204">Terra non fertilis ecclesiae dari potest in emphyteusin ei, cuius studio reducatur ad
            culturam.</p>
          <p xml:id="cice-l3t13-d1e207">Alexander III. Vigoriensi Episcopo.</p>
          <p xml:id="cice-l3t13-d1e210">Ad aures (Et infra:) Illas vero terras, quae de silvis exstirpatae sunt arabiles
            factae, eis hereditario iure poteris concedere sub annuo censu tenendas, a quibus ipsas
            suo vel parentum suorum labore constiterit fuisse exstirpatas; nisi forte tunc aliis
            possint ad maiorem tuae ecclesiae utilitatem cum eodem labore et onere conferri.</p>
        </div>
        <div xml:id="cice-l3t13-Dd1e214">
          <head xml:id="cice-l3t13-Hd1e216">CAP. VIII.</head>
          <p xml:id="cice-l3t13-d1e219">Iurans non alienare bona ecclesiae, non potest alienare ea, quae sunt de mensa, vel ea,
            de quibus dubitatur, an sint de mensa. Hoc dicit, usque ad §. Possessiones. Abbas –
            (Possessiones etc.:) Possessiones ecclesiae minus utiles pro utilioribus de consensu
            capituli potest episcopus permutare vel alienare. H. d.</p>
          <p xml:id="cice-l3t13-d1e222">Coelestinus III. Ravennatensi Archiepiscopo.</p>
          <p xml:id="cice-l3t13-d1e225">Ut super aliqua †repositae quaestionis dubietas apostolicae sedis providentia enodetur,
            Romana ecclesia, cui licet immeriti praesidemus, singulorum consultationibus consuevit
            respondere. Sane quaesivisti a nobis, si possessiones sive reditus regalium
            decimationum, et aliunde ex certis locis provenientes, quos praedecessor tuus bonae
            memoriae, quousque diem clausit extremum, ad manus suas tenuit, et in proprium usum
            excepit vel expendit, nec aliis infeudavit, de mensa sua sint archiepiscopi
            intelligendi, et de eis, quum ex sacramento fidelitatis tenearis apostolicae sedi nihil
            alienare, contractus alienationis cuiuslibet possit intervenire. Tuae ergo inquisitioni
            praesenti pagina taliter respondemus, quod, sive intelligantur de mensa sive non, ut non
            alienentur, consultius existimamus. Possessiones vero, quae ecclesiae tuae minus sunt
            utiles, pro aliis utilioribus de fratrum tuorum et sanioris partis capituli consilio et
            assensu alienandi seu commutandi liberam concedimus facultatem. [Quaesivisti etc. (cf.
            c. 1. de usu et auct. pall. I. 8.) Dat. Lat. Ao. III. 1193.]</p>
        </div>
        <div xml:id="cice-l3t13-Dd1e229">
          <head xml:id="cice-l3t13-Hd1e231">CAP. IX.</head>
          <p xml:id="cice-l3t13-d1e234">Canonicus praedium ecclesiae perpetuo locare non potest.</p>
          <p xml:id="cice-l3t13-d1e237">Idem Exonensi episcopo.</p>
          <p xml:id="cice-l3t13-d1e240">Ad audientiam nostram noveris pervenisse, quod quidam de canonicis Exonensis ecclesiae,
            quaedam praedia eiusdem ecclesiae, inconsultis aliis fratribus, in damnum eius et
            detrimentum eorum, accepta inde pecunia, in perpetuum locaverunt. Ideoque fraternitati
            tuae per apostolica scripta mandamus, quatenus, si verum est quod asseritur, locationes
            illas legitime revocare procures, ita quidem, quod, si eadem praedia non aliter revocari
            potuerint, eos, quos noveris harum locationum auctores, ad susceptam inde pecuniam
            conductoribus refundendam appellatione remota compellas, ne, si huiusmodi locationes in
            sua contigerit stabilitate persistere, inde gravis eidem ecclesiae incommoditas possit
            provenire.</p>
        </div>
        <div xml:id="cice-l3t13-Dd1e244">
          <head xml:id="cice-l3t13-Hd1e246">CAP. X.</head>
          <p xml:id="cice-l3t13-d1e249">Possesiones, quae sunt de mensa, non possunt alienari. Et ecclesiae consuetae regi per
            regulares saecularibus clericis conferri non debent. H. d. Ioann. de Imola.</p>
          <p xml:id="cice-l3t13-d1e252">Innocentius III. Archiepiscopo Montis regalis.</p>
          <p xml:id="cice-l3t13-d1e255">Possessiones ad mensam tuam vel capituli pertinentes, alienare non debes, aut
            ecclesias, in quibus monachi ministrare consueverunt, clericis vel laicis assignare
            personis. Ideoque fraternitati tuae auctoritate praesentium inhibemus, ne possessiones,
            casalia vel ecclesias, quae non consueverunt in beneficium assignari, alicui petenti
            concedas, immo potius ecclesiam S. Clementis de Messana, quam Gerardo Teutonico et s.
            sepulchri ecclesiam similiter de Messana, quam Falconi canonico, et beneficium quod
            Thomae filio I. Ferrarii in grave praeiudicium ecclesiae tuae diceris contulisse, ad
            priores usus non differas, appellatione postposita, revocare. [Dat. Romae ap. S. Petr.
            XI. Kal. Iun. Pont. nostr. Ao. I. 1198.]</p>
        </div>
        <div xml:id="cice-l3t13-Dd1e260">
          <head xml:id="cice-l3t13-Hd1e262">CAP. XI.</head>
          <p xml:id="cice-l3t13-d1e265">Restituitur ecclesia contra alienationem, per quam enormiter fuit laesa. H. d. secundum
            lecturam veriorem.</p>
          <p xml:id="cice-l3t13-d1e268">Idem Episcopo Mauriensi et Praeposito Ulconensi.</p>
          <p xml:id="cice-l3t13-d1e271">Ad nostram noveritis audientiam pervenisse, quod, quum Tusiense monasterium depressum
            esset onere maximo debitorum, dilecti filii abbas et conventus eiusdem villam quandam
            necessitate coacti B. laico concesserunt in feudum, tali conditione apposita, quod idem
            laicus LXXX. Iibras persolveret, pro quibus eadem villa exstiterat obligata, quod idem
            non distulit effectui mancipare. Unde †quia praedictum monasterium est, sicut dicunt,
            enormiter in hoc laesum eo, quod de reditibus villae praedictae conventus diebus
            singulis unum ferculum, et in festis duodecim lectionum pisces vel aliud aequivalens
            percipere consuevit, nobis humiliter supplicarunt, ut feudum praedictum faceremus ad
            utilitatem monasterii revocari, praesertim quum idem laicus primo anno de ipsius
            proventibus ultra summam perceperit praetaxatam, et per multos postmodum annos sumpserit
            eius fructus. Quocirca †nos, sic volentes gravaminibus praefati monasterii providere,
            quod alii non videamur iniuriam irrogare, discretioni vestrae per apostolica scripta
            mandamus, quatenus, inquisita plenius veritate, si praedictum monasterium propter hoc
            inveneritis enorme dispendium incurrisse, saepe dictum laicum, ut pecunia, quam pro
            exoneratione praedicti feudi, seu etiam pro utilitate ipsius monasterii expendisse
            noscitur, ab eisdem abbate et conventu recepta, quum sibi fructus percepti hactenus
            sufficere debeant pro labore, praefatum feudum eidem monasterio dimittat liberum et
            quietum, monitione praemissa per censuram ecclesiasticam appellatione postposita,
            compellatis. [Nullis etc. Dat. Lat. IV. Kal. April. Ao. IX. 1206.]</p>
        </div>
        <div xml:id="cice-l3t13-Dd1e275">
          <head xml:id="cice-l3t13-Hd1e277">CAP. XII.</head>
          <p xml:id="cice-l3t13-d1e280">Alienatio rei ecclesiasticae facta sine legitimo ecclesiasticarum personarum assensu
            non tenet, licet approbetur per constitutionem laicorum.</p>
          <p xml:id="cice-l3t13-d1e283">Idem in concilio generali.</p>
          <p xml:id="cice-l3t13-d1e286">Quum laicis, quamvis religiosis, disponendi de rebus ecclesiae nulla sit attributa
            potestas, quos obsequendi manet necessitas, non auctoritas imperandi: dolemus, in
            quibusdam ex illis sic refrigescere caritatem, quod immunitatem ecclesiasticae
            libertatis, quam non tantum sancti Patres, sed etiam principes saeculares privilegiis
            multis munierunt, non formidant suis constitutionibus, vel potius destitutionibus
            impugnare, non solum de alienatione feudorum, ac aliarum possessionum ecclesiarum et
            usurpatione iurisdictionum, sed etiam de mortuariis, nec non et aliis, quae iuri
            spirituali annexa videntur, illicite praesumendo. Volentes igitur super his
            indemnitatibus consulere ecclesiarum ac tantis gravaminibus providere, constitutiones et
            venditiones huiusmodi feudorum seu aliorum bonorum ecclesiasticorum sine legitimo
            personarum ecclesiasticarum assensu praesumptas occasione constitutionis laicae
            potestatis, quum non constitutio, sed destitutio vel destructio dici possit, nec non
            usurpatio iurisdictionum, sacri approbatione concilii decernimus non tenere,
            praesumptoribus per censuram ecclesiasticam compellendis.</p>
        </div>
      </div>
    </body>
  </text>
</TEI>