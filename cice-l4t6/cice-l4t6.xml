<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/develop/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/develop/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>4.VI. QUI CLERICI VEL VOVENTES MATRIMONIUM CONTRAHERE POSSUNT.</title>
        <author ref="#RaymondOfPenyafort">Raymond Of Penyafort</author>
        <respStmt>
          <name xml:id="JW">Jeffrey C. Witt</name>
          <resp>TEI encoder</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>4.VI. QUI CLERICI VEL VOVENTES MATRIMONIUM CONTRAHERE POSSUNT.</title>
          <date when="2017-07-04">July 4, 2017</date>
        </edition>
      </editionStmt>
      <publicationStmt>
        <authority>
          <ref>SCTA</ref>
        </authority>
        <availability status="free">
          <p>Published under a <ref target="https://creativecommons.org/licenses/by/4.0">Creative
              Commons Attribution 4.0 International</ref>
          </p>
        </availability>
      </publicationStmt>
      <sourceDesc>
        <listWit>
          <witness xml:id="R" n="Rome1582">1582 correctores Romani edition.</witness>
          <witness xml:id="Fb" n="Friedberg1879b">Friedberg 1879 Volume 2</witness>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/master/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2017-07-24" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="cice-l4t6">
        <head xml:id="cice-l4t6-Hd1e105">4.VI. QUI CLERICI VEL VOVENTES MATRIMONIUM CONTRAHERE POSSUNT.</head>

        <div xml:id="cice-l4t6-Dd1e108">
          <head xml:id="cice-l4t6-Hd1e110">CAP. I.</head>
          <p xml:id="cice-l4t6-d1e113">Diaconus vel subdiaconus matrimonium contrahere non possunt et, si contraxerint,
            etiamsi sint facti irregulares, debent separari.</p>
          <p xml:id="cice-l4t6-d1e116">Alexander III. Remensi Archiepiscopo.</p>
          <p xml:id="cice-l4t6-d1e119">De diacono vero, qui in sabbato sancto quendam alium diaconum vulneravit, et uxorem
            accepit, hoc tuae prudentiae respondemus, quod, si contrito et humiliato corde ad
            ecclesiam redire voluerit, dimissa illa, quam accepit in uxorem, et absolutione obtenta,
            iniuncta sibi poenitentia de utroque excessu, post eam peractam dispensative poteris ei
            diaconatus officium reddere, et, si perfectae vitae et conversationis fuerit, eum in
            presbyterum ordinare. Subdiaconum autem, sive hominem interfecerit sive non, matrimonium
            non posse contrahere, sacrorum canonum censura demonstrat. [Parochianos etc. (cf. c. 26.
            de dec. III. 30.)]</p>
        </div>
        <div xml:id="cice-l4t6-Dd1e123">
          <head xml:id="cice-l4t6-Hd1e125">CAP. II.</head>
          <p xml:id="cice-l4t6-d1e128">Subdiaconus matrimonium contrahero non potest.</p>
          <p xml:id="cice-l4t6-d1e131">Idem Cenomanensi Episcopo.</p>
          <p xml:id="cice-l4t6-d1e134">Ex literarum tuarum tenore accepimus quod F. lator praesentium, in subdiaconatus
            officio constitutus, quandam sibi in coniugem copulavit. Unde tu, sicut vir providus et
            discretus, quam in uxorem duxerat, eundem abiurare fecisti. Super quo facto prudentiam
            tuam in Domino commendamus, per praesentia tibi scripta mandantes, quatenus, si ad
            canonicam vel monasticum ordinem transire voluerit, et tibi post laudabilem
            conversationem ipsius visum fuerit, eum ad maiores ordines promoveri concedas. Quod si
            ad religionem se transferre noluerit, eum neque in subdiaconatu ministrare, neque ad
            altiores permittas ordines promoveri; in minoribus tamen ordinibus poterit
            ministrare.</p>
        </div>
        <div xml:id="cice-l4t6-Dd1e138">
          <head xml:id="cice-l4t6-Hd1e140">CAP. III.</head>
          <p xml:id="cice-l4t6-d1e143">Votum solenne impedit et dirimit matrimonium post contractum; votum simplex tantum
            impedit contrahendum, sed non dirimit post contractum.</p>
          <p xml:id="cice-l4t6-d1e146">Idem Vigoriensi Episcopo.</p>
          <p xml:id="cice-l4t6-d1e149">Meminimus, nos ex parte tua quaestionem huiusmodi audivisse, scilicet utrum illi, qui
            se ad religionem coram episcopo devoverunt transituros, et habitum religionis
            suscipiunt, si postmodum uxores duxerint, cogendi sint eas dimittere, et ad ecclesiam,
            cui se contulerint, redire. Super hoc utique Respondemus quod, si quisquam, qui se
            religioni devovit, et habitu suscepto professionem fecit, postmodum sibi aliquam
            copulaverit, est cogendus ab ea recedere, et ad ecclesiam, cui se contulit, debet sine
            contradictione transire. Verum, si nec habitum suscepit, nec professionem, sed votum
            solummodo fecit, et se ad religionem transiturum promisit, licet postea matrimonium
            contraxerit, non est cogendus ad religionem transire, et matrimoniale votum
            rescindere.</p>
        </div>
        <div xml:id="cice-l4t6-Dd1e153">
          <head xml:id="cice-l4t6-Hd1e155">CAP. IV.</head>
          <p xml:id="cice-l4t6-d1e158">Susceptio habitus professorum extra religionem a non habente potestatem incorporandi
            religioni, impedit in dubio matrimonium contrahendum, sed non dirimit contractum. H. d.
            secundum intellectum, quem tenet Panormitanus.</p>
          <p xml:id="cice-l4t6-d1e161">Idem Lucensi Episcopo.</p>
          <p xml:id="cice-l4t6-d1e164">Consuluit nos tua fraternitas, quid faciendum sit de nobili muliere, quae post mortem
            mariti, vestibus pretiosis abiectis, mutavit habitum, et de manu presbyteri velamen
            assumpsit, sed non renunciavit propriis, nec intravit claustrum, nec in manu alicuius
            episcopi, abbatis vel abbatissae, aut super altare professa est, vel obedientiam
            promisit; postmodum vero, elapso anno, quum multorum iuquietationes ferre non posset, et
            lapsum incontinentiae formidaret, abiecto religionis habitu, cuidam nobili solenniter
            per licentiam ecclesiae nupsit. Super hoc itaque Consultationi tuae taliter respondemus,
            quod sicut simplex votum matrimonium impedit contrahendum, et non dirimit iam
            contractum, ita habitus, sine professione susceptus, ne contrahatur impedit, sed
            contractum nequaquam dissolvit. [De cetero etc. (cf. c. 11. De homic. V. 12.)]</p>
        </div>
        <div xml:id="cice-l4t6-Dd1e169">
          <head xml:id="cice-l4t6-Hd1e171">CAP. V.</head>
          <p xml:id="cice-l4t6-d1e174">Votum castitatis de praesenti impedit matrimonium contrahendum; ecclesia tamen ex causa
            matrimonium contrahi quandoque permittit. H. d. inhaerendo literae.</p>
          <p xml:id="cice-l4t6-d1e177">Idem.</p>
          <p xml:id="cice-l4t6-d1e180">Veniens ad praesentiam nostram M. eremita sua nobis assertione proposuit, quod I.
            mulier cuidam viro absenti fide data se nupturam promisit, sed postmodum, audiens plura
            de severitate et inhumanitate ipsius viri, ei noluit copulari. Quum itaque timeret, ne
            illi nubere cogeretur, in manibus suis simpliciter continentiae votum promisit, non
            tamen locum aut vestem mutavit. Quo audito praedictus vir aliam sibi copulavit, et ex ea
            prolem suscepit. Nos itaque, attendentes, tutius esse, ut praefata mulier post fidem et
            votum simpliciter oblatum matrimonium contrahat, quam fornicationis reatum incurrat,
            fraternitati tuae per apostolica scripta praecipiendo mandamus, quatenus, si plus non
            processit, nec vestem aut locum mutavit, nec professionem fecit, sibi de fide mentita et
            voto violato congruam satisfactionem indicas, et ei, cui vult, nubendi in Domino
            licentiam tribuere non postponas.</p>
        </div>
        <div xml:id="cice-l4t6-Dd1e184">
          <head xml:id="cice-l4t6-Hd1e186">CAP. VI.</head>
          <p xml:id="cice-l4t6-d1e189">Votum simplex impedit sponsalia de futuro, non autem dirimit matrimonium sequens; secus
            in voto solenni.</p>
          <p xml:id="cice-l4t6-d1e192">Coelestinus III.</p>
          <p xml:id="cice-l4t6-d1e195">Rursus quidam, ut dicis, votum castitatis emittens, iuravit, se quandam ducturum postea
            in uxorem. Unde a fraternitate tua requisiti, consultis viris prudentibus, arbitramur,
            quod, quum simplex votum apud Deum non minus obliget quam solenne, pro eo, quod iuravit
            temere, poenitentiam agat, et votum, quod Deo fecit, studeat observare. Quodsi, postquam
            huiusmodi praestitit iuramentum, ad nuptias iam proprio motu convolasset, quum votum
            simplex [licet] matrimonium impediat contrahendum, non tamen dirimat iam contractum:
            nihil ambiguitatis quaestio tua continere videtur. [Ceterum quod etc. cf. c. 1. de
            convers. inf. III. 33.]</p>
        </div>
        <div xml:id="cice-l4t6-Dd1e199">
          <head xml:id="cice-l4t6-Hd1e201">CAP. VII.</head>
          <p xml:id="cice-l4t6-d1e204">Votum solenne impedit et dirimit matrimonium post contractum.</p>
          <p xml:id="cice-l4t6-d1e207">Innocentius III. Ulisbonensi et Colimbriensi Episcopis.</p>
          <p xml:id="cice-l4t6-d1e210">Insinuante I. nobili muliere nostro est apostolatui reseratum, quod dudum puella et in
            annis teneris constituta, M. Sancii accepit in virum, qui ab inimicis crucis Christi
            fuit parvo post tempore interfectus. Post cuius obitum a quibusdam curialibus fuit regi
            Legionensi pro ipsius copula supplicatum. Quod quum ad consanguineorum eius notitiam
            pervenisset, ut maritum acciperet ei sub obtestatione regia suggesserunt. Ipsa vero,
            quod tunc nollet nubere protestans, consilium accepit ab eis, quod votum emitteret
            castitatis, quod in manibus cuiusdam de fratribus sancti Augustini fecit, eo adiecto
            tenore, ut in domo propria cum omni substantia sua remaneret. Sane in eiusdem ordinis
            habitu biennio post permansit, licet id se invitam fecisse asserat et coactam, non tam
            metu regio quam parentum. Post haec eidem regi quod fecerat indicavit; quod approbans
            vetuit, ne quis ea nolente domum intraret ipsius, vel exinde aliquid asportaret. Interim
            vero, tempore modico elabente, P. curialis, regias literas secum portans, et F.
            Ferdinandi dictae mulieris domum intrantes, ut ipse P. vi saltem eam duceret in uxorem,
            acceperunt ab ipsa, quod, si eam idem P. duceret, ipsius manibus interiret. Post haec
            vero, dimissis domo et omnibus, quae habebat, in domo cuiusdam Iudaei per tres, in
            ecclesia vero S. Mariae de Veiga per sex latuit septimanas, ita, quod exinde propter
            necessitates humanas etiam egredi non auderet. Tandem se coactam videns et omnibus
            destitutam, et attendens nihilominus, quod invita votum emiserit, eo dimisso, de
            parentum consilio P. Michaëli publice fuit matrimonialiter copulata, de quo quatuor
            sustulit filios tempore procedente. Verum, quia salutem animae desiderat omnibus
            anteferre, ac metuens, quod huiusmodi coniunctio licita non exsistat, quid super his
            tenere debeat, edoceri responso nostro suppliciter postulavit. Nos igitur, attendentes,
            quod in emissione voti, quod praecessit, nulla vel modica coactio adfuisset, quam
            patientia et perseverantia sequentis temporis penitus profugavit, et quod sequens
            coniunctio potius iniqua fuit et violenter extorta, fraternitati vestrae per apostolica
            scripta mandamus, quatenus, inquisita diligentius veritate, si praemissis veritas
            suffragatur, praefatam mulierem ad male dimissum religionis habitum resumendum et
            servandum quod vovit monere et inducere procuretis, et, si opus fuerit, per censuram
            ecclesiasticam coërcere. [Quod si non ambo etc. Dat. Lat. Kal. Dec. 1199.]</p>
        </div>
      </div>
    </body>
  </text>
</TEI>