<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/develop/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/develop/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>5.36. DE INIURIIS ET DAMNO DATO.</title>
        <author ref="#RaymondOfPenyafort">Raymond Of Penyafort</author>
        <respStmt>
          <name xml:id="JW">Jeffrey C. Witt</name>
          <resp>TEI encoder</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>5.36. DE INIURIIS ET DAMNO DATO.</title>
          <date when="2017-07-04">July 4, 2017</date>
        </edition>
      </editionStmt>
      <publicationStmt>
        <authority>
          <ref>SCTA</ref>
        </authority>
        <availability status="free">
          <p>Published under a <ref target="https://creativecommons.org/licenses/by/4.0">Creative
              Commons Attribution 4.0 International</ref>
          </p>
        </availability>
      </publicationStmt>
      <sourceDesc>
        <listWit>
          <witness xml:id="R" n="Rome1582">1582 correctores Romani edition.</witness>
          <witness xml:id="Fb" n="Friedberg1879b">Friedberg 1879 Volume 2</witness>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/master/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2017-07-24" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="cice-l5t36">
        <head xml:id="cice-l5t36-Hd1e105">5.36. DE INIURIIS ET DAMNO DATO.</head>

        <div xml:id="cice-l5t36-Dd1e108">
          <head xml:id="cice-l5t36-Hd1e110">CAP. I.</head>
          <p xml:id="cice-l5t36-d1e113">Propter eius brevitatem non summatur.</p>
          <p xml:id="cice-l5t36-d1e116">In Exodo.</p>
          <p xml:id="cice-l5t36-d1e119">Si rixati fuerint homines, et percusserit alter proximum suum lapide vel pugno, et ille
            mortuus non fuerit, sed iacuerit in lecto, si surrexerit et ambulaverit foris super
            baculum suum: innocens erit, qui percusserit, ita tamen, ut operas eius et impensas in
            medicos restituat.</p>
        </div>
        <div xml:id="cice-l5t36-Dd1e123">
          <head xml:id="cice-l5t36-Hd1e125">CAP. II.</head>
          <p xml:id="cice-l5t36-d1e128">Breve est, et ideo non summatur.</p>
          <p xml:id="cice-l5t36-d1e131">Ibidem.</p>
          <p xml:id="cice-l5t36-d1e134">Si qui aperuerit cisternam, et foderit, et non operuerit eam, cecideritque bos vel
            asinus in eam: dominus cisternae reddet pretium iumentorum; quod autem mortuum est,
            ipsius erit.</p>
        </div>
        <div xml:id="cice-l5t36-Dd1e138">
          <head xml:id="cice-l5t36-Hd1e140">CAP. III.</head>
          <p xml:id="cice-l5t36-d1e143">Breve est, et ideo non summatur.</p>
          <p xml:id="cice-l5t36-d1e146">Ibidem.</p>
          <p xml:id="cice-l5t36-d1e149">Si bos alienus bovem alterius vulneraverit, et ille mortuus fuerit, vendent bovem
            vivum, et divident pretium; cadaver autem mortui inter se dispertient. Si autem sciebat,
            quod bos cornupeta fuerit ab heri et nudiustertius, et non custodivit eum dominus suus:
            reddet bovem pro bove, et cadaver integrum accipiet.</p>
        </div>
        <div xml:id="cice-l5t36-Dd1e153">
          <head xml:id="cice-l5t36-Hd1e155">CAP. IV.</head>
          <p xml:id="cice-l5t36-d1e158">Ibidem.</p>
          <p xml:id="cice-l5t36-d1e161">Si laeserit quispiam agrum vel vineam, et dimiserit iumentum suum, ut depascat aliena:
            quicquid optimum habuerit in agro suo vel vinea, pro damno aestimationem restituet.</p>
        </div>
        <div xml:id="cice-l5t36-Dd1e166">
          <head xml:id="cice-l5t36-Hd1e168">CAP. V.</head>
          <p xml:id="cice-l5t36-d1e171">Breve est, et non summatur.</p>
          <p xml:id="cice-l5t36-d1e174">Ibidem.</p>
          <p xml:id="cice-l5t36-d1e177">Si egressus ignis invenerit spinas, et comprehenderit acer vos frugum sive stantes
            segetes in agris, reddet damnum qui ignem succenderit.</p>
        </div>
        <div xml:id="cice-l5t36-Dd1e181">
          <head xml:id="cice-l5t36-Hd1e183">CAP. VI.</head>
          <p xml:id="cice-l5t36-d1e186">Breve est, et quasi idem cum praecedenti.</p>
          <p xml:id="cice-l5t36-d1e189">Ex poenitentiali Romano.</p>
          <p xml:id="cice-l5t36-d1e192">Si quis domum vel aream cuiusquam incenderit voluntarie, sublata et incensa omnia
            restituat, et tres annos poeniteat.</p>
        </div>
        <div xml:id="cice-l5t36-Dd1e196">
          <head xml:id="cice-l5t36-Hd1e198">CAP. VII.</head>
          <p xml:id="cice-l5t36-d1e201">Saecularis potestas, quae clericum bannivit, condemnari debet per iudicem
            ecclesiasticum secundum aestimationem iniuriae in expensis et damnis. Et hodie adde
            poenam in Clem. 1. de poenis.</p>
          <p xml:id="cice-l5t36-d1e204">Honorius III. Episcopo Bononiensi.</p>
          <p xml:id="cice-l5t36-d1e207">Olim scribentibus nobis venerabili fratri nostro, episcopo Mutinensi, ut, accedens
            personaliter Florentiam, potestatem, consiliarios et populum civitatis Florentinae
            moneret efficaciter et induceret ad satisfaciendum de damnis et iniuriis, irrogatis
            venerabili fratri nostro episcopo et ecclesiis Fesulanis, et, si necesse foret, censura
            ecclesiastica coarctaret, idem Mutinensis, mandatum nostrum quoad monitionem diligentius
            exsecutus, datis induciis testes, lite non contestata, recepit. Quare nos, eius
            processu, quoniam ad receptionem testium lite non contestata processerat, penitus
            revocato, commune Florentinum, quia banniverat eundem episcopum Fesulanum contra Deum et
            ecclesiasticam libertatem, propter iniuriam banni, et expensas, et damna tali occasione
            secuta, taxatione iuramento praemissa, in mille libris usualis monetae praedicto
            episcopo Fesulano sententialiter duximus condemnandum.</p>
        </div>
        <div xml:id="cice-l5t36-Dd1e211">
          <head xml:id="cice-l5t36-Hd1e213">CAP. VIII.</head>
          <p xml:id="cice-l5t36-d1e216">Qui iurat statutum super non repetendis damnis, hoc non obstante, expensas repetere
            poterit. H. d. vel sic: Statutum super damnis non repetendis ad expensas non
            extenditur.</p>
          <p xml:id="cice-l5t36-d1e219">Gregorius IX.</p>
          <p xml:id="cice-l5t36-d1e222">In nostra et fratrum nostrorum praesentia proposuistis, quod olim cives Brixienses pro
            restaurationibus damnorum illatorum ad invicem, quae propter multas civiles discordias
            incurrerant, plurimum aggravati, statutum [per venerabilem fratrem nostrum patriarcham
            Antiochenum, tunc Brixiensem electum] editum, [videlicet] de non petendo vel recipiendo
            in posterum restaurationes huiusmodi a communi, generaliter approbarunt et firmarunt
            etiam iuramento. â€ [Nuper vero non sine nostro labore et sollicitudine procurasti, quod
            super discordia, quae graviter cives ipsos exagitat, consules et consilium praecise ac
            absolute iurarunt, se mandatis tuis omnibus parituros, quem tamen, nisi per commune
            Brixiense damna passis saltem in expensis, quas huiusmodi occasione fecerunt, provideri
            contingat, perfecte sopire non potes quin sustineat recidivum. Super quo apostolicum
            (postulasti) remedium adhiberi.] Quum igitur aliud sit damnorum restauratio quam
            satisfactio expensarum, et ideo in iuramento exhibito super damnorum articulo intelligi
            non debeat, quod factum expensarum fuerit comprehensum: [fraternitati tuae per
            apostolica scripta] mandamus, quatenus, iuramento non obstante praedicto, auctoritate
            nostra provideas, quod dictum commune pro bono concordiae ad expensarum satisfactionem
            aliquid contribuat iuxta tuae discretionis arbitrium, a te, sicut expedierit,
            moderandum. [Dat. Lat. XV. Kal. Apr. Pont. nostr. Ao. IV. 1230.]</p>
        </div>
        <div xml:id="cice-l5t36-Dd1e226">
          <head xml:id="cice-l5t36-Hd1e228">CAP. IX.</head>
          <p xml:id="cice-l5t36-d1e231">Habet plura dicta, et se summat.</p>
          <p xml:id="cice-l5t36-d1e234">Idem.</p>
          <p xml:id="cice-l5t36-d1e237">Si culpa tua datum est damnum vel iniuria irrogata, seu aliis irrogantibus opem forte
            tulisti, aut haec imperitia tua sive negligentia evenerunt: iure super his satisfacere
            te oportet, nec ignorantia te excusat, si scire debuisti, ex facto tuo iniuriam
            verisimiliter posse contingere vel iacturam. Quodsi animalia tua nocuisse proponas,
            nihilominus ad satisfactionem teneris nisi ea dando passis damnum velis liberare te
            ipsum; quod tamen ad liberationem non proficit, si fera animalia, vel quae consueverunt
            nocere, fuissent, et quam debueras non curasti diligentiam adhibere. Sane, licet qui
            occasionem damnt dat damnum videatur dedisse: secus est tamen in illo dicendum, qui, ut
            non accideret, de contingentibus nil omisit.</p>
        </div>
      </div>
    </body>
  </text>
</TEI>